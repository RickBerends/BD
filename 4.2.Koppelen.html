<!DOCTYPE html>

<html lang="nl">

<head>
<title>Postduiven van een duiven liefhebber</title>
<meta charset="utf-8">
<meta name="keywords" content="Postduiven, duiven kopen, duiven verkoop ">
<meta name="description" content="De (post)duiven van de familie Berends. De geschiedenis, de systemen, een webblog en verkoop.">
<link rel="stylesheet" href="basic4.css" type="text/css" media="screen">
</head>

<body>

<div id="kop"><p>Berends Duiven</p></div>

<div id="midden">

<div id="menu">
<ul>
<li><a href="index.html">Welkom</a></li>
<li><a href="2.Historie.html">Historie</a></li>
<li><a href="3.Duiven.html">Duiven</a></li>
<li><a href="4.Systeem.html">Systeem</a></li>
<li><a href="5.Resultaten.html">Resultaten</a></li>
<li><a href="6.Artikelen.html">Artikelen</a></li>
<li><a href="7.Media.html">media</a></li>
<li><a href="8.Contact.html">Contact</a></li>
<li><a href="9.Verkoop.html">Verkoop</a></li>
</ul>
</div>

<div id="links_container"><div id="menu_2">
<ul>
<li><a href="4.Systeem.html">Inleiding</a></li>
<li><a href="4.2.Koppelen.html">Koppelen</a></li>
<li><a href="4.3.Africhten.html">Africhten</a></li>
<li><a href="4.4.Voeding.html">Voeding</a></li>
<li><a href="4.5.Motivatie.html">Motivatie</a></li>
<li><a href="4.6.Automatisering.html">Automatisering</a></li>
</ul>
</div></div>
<div id="hoofdvak">

<h1> Nestspel en nooit de duiven scheiden</h1> 
<p><br>Omdat ik niet zo veel tijd heb voor de duiven heb ik gekozen voor het spelsysteem dat mij het minste tijd kost en dat is het nestspel. Na het seizoen laat ik de duiven bij elkaar zitten en de jonge duiven mogen dan ook tussen de oude duiven een plek gaan zoeken. Vanwege geen tijd heb ik de duiven op het einde van seizoen 2014 niet gescheiden en aan de prestaties van 2015 heb ik gezien dat dit geen negatief effect heeft gehad. Direct na het vliegseizoen wat voor mij ergens na een viertal Marathon vluchten is omdat dan de schoolvakanties beginnen gaan de bakken op half en blijven de duiven bij elkaar. Bij warm weer moet ik wel eens wat eieren ruimen maar dat zie ik niet als een probleem. Ook het ruien terwijl het hele koppel bij elkaar zit is geen probleem. Wat veel liefhebbers doen na het vliegseizoen nog een ronde jongen grootbrengen voegt voor de duiven volgens mij niet zoveel toe. Gedurende het vliegseizoen mogen ze een of twee jongen grootbrengen. Ook ik probeer de duiven op verschillende standen in te manden. De ervaring leert echter dat de vorm, motivatie en kwaliteit van de duif belangrijker is. </p></br> 

<h1> Vrij koppelen </h1> 
<p> <br> Voor het koppelen van de duiven heb ik geen vaste datum. Dit hangt sterk af van de temperatuur buiten. Soms is het me wel eens gelukt om pas op St. Vincent de eerste kleine jonge duiven bij de vliegers te hebben. Als dat lukt dan volgt meestal een goede uitslag omdat ze echt vorm hebben gekregen dat ze eindelijk voor het eerst jonge duiven hebben. Van het koppelen bij de vliegers moet je bij mij niets voorstellen dat is de bakken helemaal open zetten en de broedschalen erin. Ze zitten immers het hele jaar samen. De jaarlingen die voor het eerst een koppel moeten vormen is veel lastiger. Ook een bak vinden is nog wel eens lastig voor ze. Sommige oude doffers houden er wel eens meerdere bakken op na. Als het africhten en invliegen start dan zijn zeker niet alle jaarlingen samen als koppels. Ook klopt het aantal doffers en duivinnen meestal niet. Ik laat dat op zijn beloop omdat er zeker nog duiven verspeeld gaan worden bij de jaarlingen. </br> </p> 

</body>

</html>
